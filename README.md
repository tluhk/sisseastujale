€ Sisseastuja meelespea

Arvesta, et sessioonõppes on **koormus sama suur kui päevaõppes** – kuna kohapealset õpet on vähem, siis on iseseisva töö maht selle võrra suurem! Eriti suur koormus on esimesel õppeaastal ja praktika perioodidel. **Arvestama peab umbes 40 tunni iseseisva õppega nädalas** – see on täiskohaga töö koormus.

Loengud toimuvad reeglina Haapsalus kohapeal **kontaktõppes**.

Sisseastumise tulemusi jälgi sisseastumise infosüsteemist (SAIS). Kui oled erialale vastuvõetuks märgitud, pead **kinnitama oma õppima tulekut 3 päeva jooksul!** Kinnituse õigeaegne tegemata jätmine tähendab õppekohast loobumist ja vabanenud õppekohta pakutakse pingerea alusel järgmisele kandidaadile.

Seega – kui esialgse pingerea alusel sisse ei pääse, võib võimalus siiski avaneda, kui keegi oma kohast loobub ning sinu tulemus ületab nõutava lävendi. **Tasuta õppekohti on 22!**

Lisaks on lävendi ületanud kandidaatidel võimalik õppima asuda **tasulisele kohale** Avatud akadeemia vahendusel (https://www.tlu.ee/avatudope). Kui õpingute vältel vabaneb erialal mõni tasuta õppekoht, on võimalik tasuliselt õppelt ümber asuda tasuta õppekohale (selleks peab olema semestris tehtud vähemalt **22,5 EAP**). 

Olulised kuupäevad: 
15.07.2025 - esialgne pingerida SAISi keskkonnas
15.07 kuni 18.07.2025 - SAISis õppima tuleku kinnitamine või pakutud kohast loobumine
15.08.2025 - pingerea alusel sisse saanud õppima tulija allkirjastatud lepingu saatmise tähtaeg http://www.tlu.ee/leping
28.08.2025 - õppeaasta algus

Kui oled kooli vastu võetud, kuid programmeerimisega vähe kokku puutunud, siis soovitame teha läbi Pythoni ja JavaScripti kursused veebikeskkonnas https://w3schools.com